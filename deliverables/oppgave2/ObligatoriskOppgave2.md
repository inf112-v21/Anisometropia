## Anisometropia

**Total møtevarighet:** 7,5 timer

**Møtereferat:** Finnes på GitHub under wiki, direktelink her : https://github.com/inf112-v21/Anisometropia/wiki 

**Dokumentasjon om teknisk produktoppsett:** Finnes i README.md

**Dokumentasjon om bugs:** Finnes i README.md

**Bilde av klassediagram:** Finnes i deliverables under oppgave2

**Bilde av project board:** Finnes i deliverables under oppgave2

#### Roller i teamet
*	_Lagleder_ (Henriette): Som lagleder er man nødt til å holde oversikt over hvilke arbeidsoppgaver som er gjennomført, og hvilke arbeidsoppgaver som trenger å gjennomføres før innlevering. Jeg gjør mitt beste for å tilrettelegge slik at alle er fornøyd og enige i de arbeidsoppgavene de blir tildelt og at arbeidsfordelingen er rettferdig. Videre så prøver jeg å holde god flyt i samtalen i møtene slik at vi får kommet oss igjennom de nødvendige punktene vi ønsker å snakke om. Jeg prøver og å sørge for at alle har en klar forståelse av hvilken arbeidsoppgaver de har.
*	_Testansvarlig_ (Lazar): To ensure that we are writing sensible code, I make sure that we have proper tests where necessary  for all the new code that we implement into our project. Upon checking test results I take notes about the ones that failed and communicate with the group (or specific people responsible for that piece of code) why test(s) could be failing and how the issue can be resolved.
*	_Overordnet ansvar for spillmekanikk_ (Bjørnar): Prøver å hele tiden opprettholde et overblikk på hele spillet, og spesielt det visuelle (og hvordan LibGDX viser ting visuelt), og se muligheter for abstrahering i koden vår. Gjør at jeg ofte raskt kan tenke meg måter å implementere nye ideer/ønsker vi har for vårt spill.
* 	_Ansvarlig for kodeverifikasjon_ (Petter): Her handler det om å ha god oversikt over klassene og interfacene, men også å ha et oversiktlig og forståelig mappesystem. Jeg passer på at det holdes god modularitet i koden og at refaktorering brukes der det er mulig. Fin kodestruktur og gode metoder vil hjelpe oss gjennom hele prosjektet da dette vil være med på å effektivisere arbeidet.
*	_Ansvarlig for brukerhistorier_ (Felix): Denne rollen innebærer å passe på at brukerhistorier på prosjektet omfatter en passende mengde arbeid og inneholder både arbeidsoppgavene som kreves og akseptansekriteriene for å kunne vurdere brukerhistorien som ferdigstilt.
    
    
Så langt i prosjektet er alle fornøyde med de rollene og ansvarsområdene de har blitt tildelt. Vi føler at med de rollene vi har så får vi dekket flere viktige områder av prosjektet som har behov for litt ekstra organisering og oppmerksomhet, som nettopp brukerhistorier, testing og kodeverifikasjon. Videre så er teamet fornøyd med Henriette som lagleder og vi setter pris på det initaitvet Bjørnar viser for spillmekanikken. Gruppen er derfor enig i at det ikke er noe behov så langt for å tilføye nye roller, eller for å omorganisere rollene.

##### Prosjektmetodikk og organisering
Som nevnt i den forrige innleveringen så valgte gruppen å satse på å ta i bruk elementer fra Kanban fordi dette er en mer løs og ledig prosjektmetodikk med få regler. Dette har ført til at vi har organisert oss på en måte som har følt naturlig ut for oss. Som for eksempel ved å sette opp møter når vi kjenner at det er ekstra behov for det, fremfor å ha faste møter på bestemte tidspunkt. Videre så hadde vi og egentlig kommet til en felles enighet om at Bjørnar og Henriette skulle gå sammen om å muliggjøre local area network multiplayer. Dette ble derimot endret siden Lazar nevnte at han hadde en del kunnskap om dette fra før av som førte til at det ble naturlig for gruppen at Lazar fikk ansvar for dette, spesielt siden Henriette og Bjørnar opplevde at det var utfordrende å innføre dette uten tidligere erfaring. Denne fleksible måten å organisere teamet på fungerer derfor godt for oss.

Noe som er sentralt for Kanban er å ha et godt project board, dette vil si at project boardet til enhver tid skal være oppdatert og at det skal være lett for de forskjellige medlemmene av gruppen å se hvilken oppgaver som er startet på, hva som skal gjøres videre, og hva som er fullført. Vi er gode på å oppdatere det like før innlevering, men er derimot ikke alltid så flinke til å følge opp disse prinsippene underveis i utviklingsprosessen. Dette er noe vi har snakket om og alle er enig i at vi har forbedringspotensiale her.

Så langt har alle vært flink til å skrive tester underveis i utviklingen og alle er og fornøyd med mengden arbeid de har fått tildelt. Dette er en indikasjon på at det var et godt valg å innføre regelen om at alle bare skulle ha maks 3 arbeidsoppgaver til enhver tid. Det er noen som har tatt på seg mer arbeidsoppgaver enn hva de har fått tildelt, men det er av eget initiativ og fordi de selv har syntes at det har vært kjekt å holde på med prosjektet.

Vi nevnte og i forrige innlevering at vi ønsket å ta i bruk elementer fra pair-programming, men så langt har ikke dette vært nødvendig for oss da alle har klart å løse de oppgavene de har blitt tildelt individuelt. Vi ser likevel for oss at det kommer til å oppstå situasjoner hvor pair-programming kan være nyttig å ta i bruk for å løse mer komplekse oppgaver som krever at flere medlemmer går sammen om å løse et felles mål.

##### Gruppedynamikk og kommunikasjon
På møtene så langt så har vi hatt 100% oppmøte noe som er en god indikasjon på at alle medlemmene viser interesse og initiativ for prosjektet. Under møtene går praten lett og vi opplever at alle får kommet til med sine innspill om det som diskuteres. Utenom møtene så holder vi kontakt på discord. Om noen møter på problemer underveis i oppgaven de arbeider med så spør man derfor om hjelp der. Når spørsmål stilles så er teamet flink til å tilby tips og råd om hvordan man kan løse det eventuelle problemet. Selv om vi alle nå i starten har blitt tildelt individuelle arbeidsoppgaver så er det veldig fint at alle hjelper alle. Basert på dette så opplever vi at gruppen fungerer godt i lag.

##### Retrospektiv og forbedringspotensiale
Da vi jobbet med forrige innlevering så var opplegget veldig løst, og vi opplevde derfor til tider forvirring over hvem som skulle gjøre hva. Når det kommer til prosjektstrukturen nå så har teamet vært leveranseorientert på en slik måte at vi passer på at alle MVP-kravene som er blitt utlevert blir brutt ned i forskjellige arbeidsoppgaver som deles mellom medlemmene i teamet. Hovedmålet er da å få ferdigstilt disse arbeidsoppgavene slik at vi får oppfylt MVP kravene før innleveringsfrist. På siden av dette har vi og arbeidsoppgaver som ikke er direkte knyttet til MVP av lavere prioritet som vi og holder på med underveis.
Disse tiltakene har ført til en tydelig forbedring fra forrige gang, nå har teamet klare arbeidsoppgaver og alle er oppdatert på når vi skal møtes for å presentere utført arbeid og for å få feedback.

Siden det hovedsakelig er på møtene at vi presenterer og oppdaterer de andre medlemmene om arbeidet vi har gjort siden sist så har vi snakket  en del om at teamet kan bli flinkere til å skrive god dokumentasjon til koden sin.  Dette gjør at det kan bli lettere for de andre medlemmene å sette seg inn i andre sin kode mellom møtene. Dette er fordi det oppstår situasjoner hvor man er nødt til å bruke kode som andre har skrevet i en metode man selv holder på å implementere. Da er det mer effektivt at det står god dokumentasjon til koden man låner fra, fremfor å måtte vente på en forklaring på hvordan den koden fungerer av forfatteren.

Vi har allerede nevnt under Prosjektmetodikk og organisering at vi behøver å bli flinkere på å oppdatere vårt project board. Dette er en rutine som må på plass fordi det fører til at det blir lettere for teamet å finne ut av hvordan status er på prosjektet til enhver tid. Dette vil igjen bedre hvordan vi organiserer oss på møter fordi vi kan holde oss oppdatert før møtet ved å sjekke project board i forkant.

Selv om vi har god kommunikasjon så har vi opplevd at kodestrukturen har sklidd litt ut underveis i prosjektet. Dette tyder på at vi må bli flinkere til å snakke sammen når det kommer til planleggingen av oppsettet til koden. Vi har i ettertid tatt dette opp på møter og strukturert prosjektet bedre nå, men det er åpenbart en fordel å diskutere dette på forhånd slik at alle har en klarere forståelse av endelig struktur før man begynner å kode. Da blir det lettere å forstå hvordan de ulike klassene skal henge sammen og hvilken funksjonalitet og oppførsel som skal hvor.

##### Forbedringspunkter fra retrospektiv:

- Holde project board oppdatert til enhver tid, og ikke bare rett før innlevering
- Bli flinkere til å sammen planlegge strukturen av prosjektet før vi setter i gang slik at alle starter arbeidsoppgavene sine med en forståelse av hvordan de forskjellige klassene skal interagere.  
- Skrive javadoc til koden slik at det blir lettere for medlemmene av teamet å sette seg inn i andre sin kode.

##### Vår tolkning av MVP:

Vi ønsker å forklare kort om hvorfor vi ikke har levert et program som har muliggjort det å spille RoboRally fra flere maskiner. Vi har ventet med å muliggjøre multiplayer fra ulike maskiner til denne innleveringen fordi vi mener det har vært andre aspekter ved spillet som vi syns fortjener høyere prioritet enn dette nå første omgang. Før vi faktisk implementer multiplayer fra flere maskiner så ønsker vi å kunne ha en bug free spillerlogikk først. Til nå så har vi hatt litt problemer ved hvordan spillerene oppfører seg etter kortvalg, som hvordan de roterer og om det blir registrert at de faller i hull. En annen viktig grunn til at vi venter med å implementere flerspiller før vi får til spill logikken skikkelig handler om debugging. Om vi hadde implementert flerspiller fra flere maskiner nå og opplevde bugs så gjør det debuggingen vanskeligere, ligger feilen i flerspiller funksjonaliteten eller ligger feilen i spill logikken? Vi har derfor til nå implementert en veldig enkel multiplayer som gjør det mulig for to spillere å spille fra samme maskin. Vi vil og legge til at vi har laget fundamentet for peer to peer networking i prosjektet slik at når vi føler oss klar for å implementere multiplayer så er mye tilrettelagt for dette allerede.

##### Problemer som har oppstått

Vi har brukt et program som heter Travis som aktivt skal sjekke gjennom prosjektet vårt og passer på at programmet er kjørbart. Det har nå oppstått et problem der Travis ikke lenger mottar push og commit fra Git. Hvorfor problemet oppstår er ukjent, og feilmeldingen vi får er “This is not an active repository, You don't have sufficient rights to enable this repo on Travis. Please contact the admin to enable it or to receive admin rights yourself.” Mens det i GitHub står at Travis er aktivert. Vi velger derfor å fortsette uten Travis da dette ikke er relevant for prosjektet.

##### Commits

Lazar har hatt en stor oppgave hvor han har vært nødt til å sette seg inn i multiplayer ved hjelp av p2p. Han har derfor brukt mye tid på dette som har ført til noe mindre commits enn oss andre. Arbeidsmengden hans har likevel vært betraktelig.

##### Brukerhistorier, akseptansekriterier og arbeidsoppgaver til MVP

Vi inkluderer bare de brukerhistoriene i forbindelse med MVP her, men alle brukerhistoriene våre med akseptansekritere og arbeidsoppgaver er å finne på projectboard på git. 

**Som en spiller ønsker jeg å se spillebrettet slik at jeg kan navigere roboten min.**

_Akseptansekriterier:_
- Når spillet starter kan spilleren se spillebrettet i sin helhet.
  
_Arbeidsoppgaver:_
- Konfigurere spillebrett filen i Tiled
- Opprette og vise grafikken basert på spillebrett filen

**Som en spiller ønsker jeg å kunne se spillebrikken min på brettet slik at jeg kan planlegge min tur.**

_Akseptansekriterier:_
- Når spillet starter kan man se en grafisk modell som representerer spillerens brikke på spillebrettet.
  
_Arbeidsoppgaver:_
- Konfigurere spiller modellfil.
- Opprette og vise grafikken for spillermodellen.

**Som en spiller ønsker jeg å flytte brikken ved hjelp av piltastene slik at jeg kan teste oppførsel på spillebrettet.**

_Akseptansekriterier:_
- Bruk av piltastene reflekteres i spillet ved at brikken forflyttes på brettet.
  
_Arbeidsoppgaver:_
- Hente og tolke hendelser på tastaturet.
- Lage metoder som håndterer og endrer spillerens posisjon på brettet.

**Som en spiller ønsker jeg at det registreres når brikken når et flagg slik at jeg kan få fremgang i spillet.**

_Akseptansekriterier:_
- Når en brikke besøker et flagg registreres og lagres dette.
  
_Arbeidsoppgaver:_
- Ekstrahere posisjonen til flagg fra spillebrettet.
- Koordinere disse posisjonene med posisjonen til roboten.

**Som spiller ønsker jeg å vinne når jeg har besøkt alle flagg, i riktig rekkefølge.**

_Akseptansekriterier:_
- Når roboten har besøkt alle flagg i riktig rekkefølge erklæres den som vinner og spillet tar slutt.
  
_Arbeidsoppgaver:_
- Verifisere at flaggbesøk kun registreres når besøkt i korrekt rekkefølge.
- Avslutte spillet når en spiller vinner.

**Som en spiller ønsker jeg å kunne velge fem kort blant de utdelte kortene slik at jeg senere kan bruke dem.**

_Akseptansekriterier:_
- Spilleren kan trykke på kortene den ønsker og se dem visuelt forflyttes til seksjonen for valgte kort.
- Spilleren kan trykke på allerede valgte kort og se dem visuelt forflyttes tilbake til sin originale posisjon.
- De valgte kortene vedlikeholder visuelt rekkefølgen de vil utføres i når spilleren har valgt klart.
- Rekkefølgen av valgte kort lagres hos spilleren for senere bruk.
  
_Arbeidsoppgaver:_
- La museklikk på skjermen assosieres med enkelte kort.
- Konstruer logikk som forflytter kort mellom posisjoner (valgt/ikke valgt)
- Lagre den endelige valgte rekkefølgen av kort i Player-objektet.

**Som en spiller ønsker jeg å kunne bevege roboten ut fra valgte kort så jeg kan forflytte meg på brettet.**

_Akseptansekriterier:_
- I den valgte rekkefølgen utføres kortenes handling og forflytter roboten på brettet.
  
_Arbeidsoppgaver:_
- Innføre nødvendige metoder for selve utførelsen og logikk vedrørende timing.

**Som en spiller ønsker jeg å få utdelt registerkort slik at jeg kan velge hvilke jeg skal beholde.**

_Akseptansekriterier:_
- På starten av en ny runde kan spilleren visuelt se riktige kort utdelt på skjermen, i riktige posisjoner, i riktig antall.
- Kortenes grafikk skal være representative for effekten de har ved utførelse.
  
_Arbeidsoppgaver:_
- Gi Player-objektet en liste som inneholder kortene.
- Vise disse kortene grafisk på spillerens tur.

**Som spiller ønsker jeg å tillate andre spillere på spillebrettet, som alle kan flytte på seg i tur (samt dø/vinne).**

_Akseptansekriterier:_
- To eller flere spillere kan delta i spillet samtidig på samme spillebrett.
- Spillerne kan utføre egenvalgte handlinger etter tur.
  
_Arbeidsoppgaver:_
- Etablere en klasse som håndterer mengden av spillere.
- Opprette logikk som håndterer alternering av tur. 
  
**As a player I wish to be able to connect with another player on a different machine so that we can play together.**
  
_Acceptance criteria:_
- Players need to have simple access to host/join buttons that allow them to transparently connect to each other.
- Game should then proceed without any further input from players regarding the connection (i.e. they just play the game normally as they would from a single machine).
  
_Tasks:_
- Make visual host/join buttons.
- Implement connection protocol in the background.
- Exchange necessary data over the connection after each move players make so that each player has the same game state.



