## Anisometropia

**Total møtevarighet:** 12 timer

**Møtereferat:** Finnes på GitHub under wiki

**Dokumentasjon om teknisk produktoppsett:** Finnes i README.md

**Dokumentasjon om bugs:** Finnes i README.md

**Bilde av klassediagram:** Finnes i deliverables-mappen

**Oversikt over brukerhistorier, akseptansekriterier og arbeidsoppgaver:** Finnes på prosjektet sitt project board på GitHub

### Roller i teamet
_Vi inkluderer også i denne innleveringen det hvert medlem skrev om sin eget ansvarsområde fra forrige levering._
*	_Lagleder_ (Henriette): Som lagleder er man nødt til å holde oversikt over hvilke arbeidsoppgaver som er gjennomført, og hvilke arbeidsoppgaver som trenger å gjennomføres før innlevering. Jeg gjør mitt beste for å tilrettelegge slik at alle er fornøyd og enige i de arbeidsoppgavene de blir tildelt og at arbeidsfordelingen er rettferdig. Videre så prøver jeg å holde god flyt i samtalen i møtene slik at vi får kommet oss igjennom de nødvendige punktene vi ønsker å snakke om. Jeg prøver og å sørge for at alle har en klar forståelse av hvilken arbeidsoppgaver de har.
*	_Testansvarlig_ (Lazar): To ensure that we are writing sensible code, I make sure that we have proper tests where necessary  for all the new code that we implement into our project. Upon checking test results I take notes about the ones that failed and communicate with the group (or specific people responsible for that piece of code) why test(s) could be failing and how the issue can be resolved.
*	_Overordnet ansvar for spillmekanikk_ (Bjørnar): Prøver å hele tiden opprettholde et overblikk på hele spillet, og spesielt det visuelle (og hvordan LibGDX viser ting visuelt), og se muligheter for abstrahering i koden vår. Gjør at jeg ofte raskt kan tenke meg måter å implementere nye ideer/ønsker vi har for vårt spill.
* 	_Ansvarlig for kodeverifikasjon_ (Petter): Her handler det om å ha god oversikt over klassene og interfacene, men også å ha et oversiktlig og forståelig mappesystem. Jeg passer på at det holdes god modularitet i koden og at refaktorering brukes der det er mulig. Fin kodestruktur og gode metoder vil hjelpe oss gjennom hele prosjektet da dette vil være med på å effektivisere arbeidet.
*	_Ansvarlig for brukerhistorier_ (Felix): Denne rollen innebærer å passe på at brukerhistorier på prosjektet omfatter en passende mengde arbeid og inneholder både arbeidsoppgavene som kreves og akseptansekriteriene for å kunne vurdere brukerhistorien som ferdigstilt.

Det har heller ikke vært noe behov denne gangen å oppdatere rollene i teamet ettersom at alle er fornøyde med de rollene og ansvarsområdene de har blitt tildelt. Som forrige gang så føler vi at de rollene vi har dekker flere viktige områder av prosjektet som har behov for ekstra organisering og oppmerksomhet, som nettopp brukerhistorier, testing og kodeverifikasjon.  Gruppen er derfor enig i at det ikke er noe behov så langt for å tilføye nye roller, eller for å omorganisere rollene. 

### Prosjektmetodikk og organisering 

Fra dag én så bestemte vi oss for å ta i bruk elementer fra Kanban fordi dette er en mer løs og ledig prosjektmetodikk med få regler. Dette har ført til at vi har organisert oss på en måte som har følt naturlig ut for oss. Som for eksempel ved å sette opp møter når vi kjenner at det er ekstra behov for det, fremfor å ha faste møter på bestemte tidspunkt. Videre så innførte vi helt fra starten av en regel om at hvert medlem av teamet ikke kan ha mer en 3 oppgaver samtidig noe som har ført til at alle gjennom hele prosjektet har vært komfortable med den mengden arbeid som de har blitt tildelt.  

Noe som er sentralt for Kanban er å ha et godt project board, dette vil si at project boardet til enhver tid skal være oppdatert og at det skal være lett for de forskjellige medlemmene av gruppen å se hvilken oppgaver som er startet på, hva som skal gjøres videre, og hva som er fullført. I starten av prosjektet var vi ikke så flinke til å holde vårt project board oppdatert underveis i utviklingen, det var helst like før innlevering at dette ble oppdatert. Dette er noe vi diskuterte på møtene og vi ble alle enige i at her var det et klart forbedringspotensiale for gruppen. Vi ble derfor god på å oppdatere project board vårt noe som var en klar fordel for hvordan vi organiserte oss ettersom at gruppen nå kunne enkelt få en både god og rask oversikt over statusen på prosjektet til enhver tid. 

Det var ikke før den 3. innleveringen at vi bestemte oss for å ta i bruk parprogrammering ved hjelp av Code With Me i IntelliJ. Dette var en god opplevelse for teamet og vi hadde stor progresjon på de problemene vi hadde stått fast på tidligere. Dette ble et vendepunkt for hvordan gruppen samarbeidet og møtene dreide seg i større grad om hvilke problemer vi stod fast på og hvordan vi skulle løse de sammen. I starten av prosjektet var det ikke nødvendig å ta i bruk parprogrammering i like stor grad som det vi har gjort nå, men det hadde vært fint med et tettere samarbeid fra dag én slik at alle medlemmene hadde hatt en større forståelse av koden.  

Det er og verdt å nevne at vi i utgangspunktet hadde en regel for hvor mye kode man fikk lov til å skrive før man var nødt til å skrive tester for denne koden. Dette er en god regel ettersom at den sørger for tryggere kode siden det blir lettere å debugge og teste koden. Denne regelen sklidde dessverre helt ut, det hadde vært en klar fordel å være strengere rundt dette for å forsikre oss at vi kontinuerlig lagde tester til koden vår underveis i utviklingen. 


### Retrospektiv og forbedringspotensiale 

Under dette avsnittet så blir de punktene som vi har hatt som forbedringspotensiale i løpet av prosjektet listet opp. Dette er punkter som vi har merket oss underveis i utviklingen og hver av disse kan sees på som en erfaring vi har gjort oss. Ingen av medlemmene har jobbet sammen i et team før for å utvikle et spill så da hadde vi ikke disse verdifulle erfaringene i starten, dette er noe vi har tilegnet oss i løpet av prosjektet. Grunnen til at vi lister opp alle disse er fordi det selvsagt hadde vært nyttig å ha hatt denne innsikten om vi skulle ha startet på nytt igjen. 

* Samarbeidet bedre med koden helt fra starten av, og ikke jobbet så mye individuelt. Det førte til at vi kom godt i gang med prosjektet i den forstand at vi kom veldig langt ganske fort, men det resulterte og i at vi ofret litt av den innsikten man får i de andre sin kode. 
* Vi skulle ha vært mer kritisk til koden og vært nøyere med å refaktorere fremfor å være fornøyd med en gang noe fungerer. 
*  Vi kunne vært bedre til å skrive tester underveis i utviklingen. Slik som det har fungert til nå så har vi implementert en god del kode før vi har skrevet tester, det hadde vært en fordel å testet bedre underveis slik at det hadde vært lettere å finne ut av hvilken kode som forårsaker eventuelle bugs. Vi hadde og en regel for dette, men den sklidde ut ettersom at ingen var flinke nok til å følge opp denne. 
* Vi skulle vært flinkere til å sammen planlegge strukturen av prosjektet før vi satt i gang slik at alle hadde startet arbeidsoppgavene sine med en forståelse av hvordan de forskjellige klassene skal interagere. 
* Det hadde vært nyttig å brukt mer tid på å holde project boardet oppdatert underveis i utviklingen og ikke bare like før innlevering. 
* Vi kunne vært nøyere med å skrive javadoc til koden slik at det hadde blitt lettere for medlemmene av teamet å sette seg inn i andre sin kode. Hadde vi gjort dette til en god vane helt fra starten av hadde det ført til mer effektiv jobbing ettersom at man raskere hadde fått oversikt over hvordan koden fungerte. 

Vi skal selvsagt ikke bare fokusere på det negative og hvordan vi kunne ha jobbet bedre. Det har vært veldig fint å jobbe i et team hvor alle har møtt opp på møtene og vært tilbøyelig til ekstramøter noe som er en god indikasjon på at gruppen har trivdes i lag og har vist engasjement for det produktet vi har utviklet. Videre så har vi vært tilpasningsdyktige. Det vi mener med dette er at når vi har bemerket oss en måte som gruppen kan bli bedre så har vi satt av tid på møtene for å diskutere hvordan vi kan endre den måten vi jobber på for å oppnå denne forbedringen. Vi har derfor i løpet av prosjektet aktivt arbeidet mot å forbedre oss på de punktene som er listet opp over dette avsnittet. Dette har resultert i et team som samarbeider mye bedre nå enn hva vi gjorde helt i starten av prosjektet. 

### Gruppedynamikk og kommunikasjon

I begynnelsen av prosjektet brukte vi stort sett hele tiden av møtene til å snakke og planlegge. I starten så jobbet vi og veldig individuelt og det var lite kommunikasjon mellom møtene. Etter hvert som at medlemmene i gruppen ble bedre kjent og vi alle var blitt litt varmere i trøyen så gikk praten lettere på møtene og det var mer kommunikasjon mellom møtene på discord. Det ble en merkbar endring i gruppedynamikken ila. 3. innlevering, hvor vi i en mye større grad begynte å bruke møtene på å jobbe sammen med koden. En av grunnene til dette var fordi det nå var blitt tydelig for gruppen at vi måtte bli flinkere til å vise og forklare kode til hverandre ettersom at vi var kommet til et punkt i prosjektet hvor de forskjellige kode-delene måtte snakke sammen. Medlemmene av gruppen ble og mer og mer komfortable med å slå på egen skjerm for  å vise et problem de stod fast på for å få innspill og hjelp. Ingen spørsmål har vært dumme og teamet har alltid vært behjelpelig dersom noen har stått fast.
Vi har alltid trivdes som et team, men ettersom at vi har blitt bedre kjent med hverandre og har fått gode erfaringer av å jobbe i lag så er gruppedynamikken selvsagt bedre nå enn hva den var i begynnelsen. 

### Kort om hva vi har gjort siden sist 
* Multiplayer over local area network nå mulig for to spillere
* Spillere kan skyte lasere i den retningen de ser. (skjer i slutten av runden)
* Ved å stå på en repairStation med double wrench på slutten av en runde skal man trekke optionCard - spiller får en upgrade . (spiller skal ikke kunne ha mer enn ett optionCard)
* Upgrades til laser: Vises visuelt i brettet med kort på høyre siden, og laser som skytes ut av spiller.
* Spillere kan dytte hverandre.
* Spillere får et nytt checkpoint ved flagg og repairstations.
* Laget nye spillbrett - Spiller/Host har mulighet for å velge forskjellige spillbrett
* Pushers dytter spiller.
* 4 nye spillkarakterer (kylling, edderkopp, Pac-Man og genie)
* Endret det visuelle for power down knappen dersom den blir trykket på
* Endret bildene for register cards 

### Prioritering
Multiplayer har vært av høyeste prioritet og fire av medlemmene gikk derfor sammen for å ferdigstille dette. Selv om vi har jobbet godt sammen om dette har vi dessverre ikke fått til at man kan spille med flere enn to spillere. Vi tenkte at den løsningen vi lagde for multiplayer skulle fungere for flere enn to mens vi arbeidet med det, men der tok vi feil. Problemet er at hver spiller bare har en tråd, men vi trenger en ekstra tråd til den spilleren som er host - dette for å godta/behandle clients. Vi fant ut av dette ganske sent før innleveringsfristen og bestemte oss derfor for å være fornøyde med å ha muliggjort multiplayer over lan for bare to spillere. Dette er fordi vi ikke vet hvor omfattende det hadde vært å fikse dette problemet ettersom at vi ikke har så mye erfaring med dette fra tidligere av.

Når multiplayer var gjort startet de fire andre på de andre arbeidsoppgavene. Vi har prioritert pushers, det at spillere kan skyte lasere i den retningen de ser, og option cards fordi vi syns at det var viktig funksjonalitet for spillet. Det har og blitt prioritert fordi disse endringene har vært gøyale å jobbe med samtidig som de har gjort spillet mye mer interessant. 

### Commits 
På samme måte som sist ble det en smule skjev fordeling av commits grunnet  samarbeid om multiplayer. Noen har  brukt mer tid enn andre på å sette seg inn i hvordan spill over nettverk fungerer og dette resulterer nødvendigvis ikke i så mange commits (sockets, threads). I tillegg er arbeid på nettverksspill-modus krevende, og man må ofte investere mye tid før det kan resultere i en commit. Vi har og jobbet sammen om dette på møtene fra en maskin noe som og har resultert i at en person har pushet et samarbeid mellom flere. 




